#### CEGO
CEGO udvikler spil som underholder online, og det har vi gjort siden 2000; på KomOgVind.dk som er vores casual spil-site, på Spilnu.dk som er vores online casino-site og via Magnet Gaming som udlejer vores casino-spil til andre casino-sites i Danmark og internationalt. CEGO er desuden en forkortelse af Casual Entertainment and Gaming Online.
Vi udvikler og drifter selv både spil og platforme. Stort set alle vores produkter er baseret på Open Source sprog eller værktøjer, men vi er ikke religiøse, så der er også plads til proprietærer løsninger, hvis det er nødvendigt. Vores spil er udviklet i HTML5 – dvs. primært Javascript, Canvas og WebGL. Vores platforme – API’er, forretnings- og rapporteringssystemer osv. – er primært baseret på PHP og MySQL. Vi har dog også mange apps og services skrevet i Java, Go, NodeJS eller noget helt fjerde. Vi udvikler, hoster og drifter alt “in house”, så vi har friheden til at vælge, fra case til case, hvilken løsning der passer bedst.
CEGO beskæftiger i dag godt 100 medarbejder, hvoraf de ca. 70 er udviklere, systemadministratorer, DevOps osv. Mange er dataloger, datamatikere, ingeniører eller lignende. Vi er organiseret i små teams der er mere eller mindre selvkørende. Vi tror på frihed under ansvar i stedet for kontrol og micro-management. Der er rig mulighed for at udvikle sig og lære nyt, og den enkelte kan i høj grad påvirke sin egen arbejdsdag og arbejdsopgaver. Omgangstonen er uformel, og stemningen er afslappet.


#### PROSA
PROSA er en fagforening af IT-professionelle! Som studerende kan du være gratis medlem, i hele din studietid.
Vi støtter dit studiemiljø. Hvis du melder dig ind i PROSA giver vi op til 450,- i løbet af din studietid til F-klubben, uden du skal af med en krone. Derudover holder vi relevante IT-faglige arrangementer. Har du en god idé til et arrangement så skriv til Aalborgs lokale Organizer:

Anders Høgh, ahh@prosa.dk


#### Bankdata
##### Vi skaber fremtidens digitale bank – vil du være med?
Vi er på udkig efter ambitiøse og engagerede kolleger, der vil dyrke deres potentiale sammen med os. Bankdata er et af de største it-udviklingshuse i den danske finansverden og er blandt de bedste til at skabe fremtidens it-løsninger i en finanssektor i rivende udvikling. Vi leverer konkurrencedygtige it-løsninger til 11 danske banker.
Vi er en attraktiv arbejdsplads, der tilbyder nyuddannede medarbejdere et karrieremæssigt springbræt og et godt, socialt og kollegialt fællesskab. Vores medarbejdere er vores fundament, og vi har stort fokus på målrettede udviklingsmuligheder for den enkelte og teams.
Som medarbejder hos os vil du blive udfordret i en kompleks verden, få ansvar og opleve spændende og varierende opgaver, som du løser agilt i samarbejde med dine kolleger i Scrum teamet.


#### F-klubben
F-klubben er en forening bestående af studerende fra datalogi, software og interaktionsdesign. De har en finger med i næsten alle sociale arrangementer på uddannelsen, og er ofte glade givere af en øl eller lidt mad i samarbejde med eksterne virksomheder.

Hver onsdag giver F-klubben franskbrød til alle medlemmer, så tilmeldingsgebyret på 200 kr. kan snildt tjenes ind på lidt godt til ganen om onsdagen.

Derudover er F-klubben involveret i mange af de beslutninger, som bliver taget rundt omkring på Cassiopeia, som er hjemstedet for datalogi og software fra 3. semester, og fremefter. Derfor er F-klubben en vigtig samarbejdspartner for alle studerende på både datalogi og software.



#### Progras

Progras består af studerende fra Aalborg Universitet, der primært arbejder med både frontend og backend i Ruby on Rails.
Hvis du ønsker at få praktisk erfaring på dit CV, og ønsker at indgå i et team, hvor vi kan give sparring og forståelse i forhold til udannelsesforløbet, så er Progras lige noget for dig.
Vi er en virksomhed i rivende udvikling, der har nogle yderst erfarne samarbejdspartnere, som støtter op om os studerende.
Progras har endvidere nogle meget veldefinerede rutiner med en SCRUM arbejdsform der gør, at vi arbejder meget velstruktureret. Det betyder, at du derfor får mulighed for at arbejde når det passer ind i din hverdag.
Du behøver ikke nødvendigvis at kende til Rails på forhånd, da det vigtige er viljen og lysten til at lære og arbejde med projekterne.



#### ADSL

Aalborgs datalogiske studenterlaug er det eneste studenter politiske "parti" som rigtig støtter op om og hjælper med de lokale arrangementer ude hos software, datalogi mm. Bordtennis bat, bolde og meget mere, samt selvfølgelig støtter vci op om de mange arrangementer f-klubben holder men det vigtig med interesse og nye medlemmer, ellers kan vi ikke bestå som studenterpolitisk forening. Ligeledes er det vigtigt at vi støtter op om hinanden, og dermed ADSL således vi kan få penge i kassen og blive ved med at støtte det lokale!

