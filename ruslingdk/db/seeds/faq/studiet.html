<h5>Behøver jeg at komme til forelæsningerne?</h5>
<p>Der er intet krav for deltagelse, da vi er voksne mennesker.&nbsp;<em>Men!</em> Mange af kurserne er svære, og det I lærer de første semestre (og alle de efterfølgende for den sags skyld) skal I bruge på resten af studiet. Så kom til forelæsningerne og lav opgaveregningerne i jeres grupper, så I er sikre på at I får så meget styr på det som muligt!</p>
<h5>Hvad skal vi bruge vores vejleder til?</h5>
<p>Jeres vejleder skal kun vejlede jer, og ikke fortælle jer hvad de korrekte valg er. I skal bruge jeres vejleder til at få en fornuftig diskussion omkring rapport-valg i gang, så I i fællesskab kan komme frem til de bedste valg.</p>
<p>Vejlederen kan også hjælpe jer i den rigtige retning med kildesøgning/materialer, hvis I sidder fast og ikke ved hvor I skal lede.</p>
<h5>Hvem kan jeg spørge hvis jeg er i tvivl om noget på studiet?</h5>
<p>Fagligt: Jeres forelæsere<br />Gruppe/projekt: Din vejleder<br />Andet: Jeres studiesekretær, eller jeres studievejledere (Anders Brams, Tobias Jørgensen).</p>
<h5>Hvordan løber studiet?</h5>
<p>Studiet foregår med 30 ECTS per semester, hvoraf 15 ECTS er projekt og 15 ECTS er kurser. Første semester er dog undtaget, da der her er 3 kurser og 2 projekter (hhv. 5 og 10 ECTS). Projekterne bliver arbejdet på i grupper.</p>
<h5>Hvem danner grupperne?</h5>
<p>Jeres semesterkoordinator danner de første grupper. Når I skal i gang med de senere projekter skal I selv stå for at danne grupper.</p>
<h5>Hvordan danner man grupper?</h5>
<p>Der er flere forskellige måder at danne grupper på. Nogle finder personer de arbejder godt med, andre finder personer der gerne vil arbejde med samme emne.</p>