Rusturen er en 2,5 dages tur til et sted hvor hele årgangen kan overnatte. Rusturen er en fantastisk mulighed for at komme til at kende sine medstuderende på en god måde hurtigt. Vores erfaring er at næsten alle tager med på rusturen, og at dem som deltager på den har en klar fordel i forhold til dem, som ikke er taget med. Dette er både i forhold til trivsel, studieliv og gruppedannelse til semesterstart.